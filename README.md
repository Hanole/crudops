# CrudOps

## tl;dr

CrudOps er en tjeneste som tilbyr JSON-baserte APIer basert på forskjellige templates. Ut fra miljøvariablene som lagres i `.env` velger APIet riktig template og server JSON-strukturen som et REST-API med full CRUD på alle ressurser.

## Komme i gang

APIet er basert på [json-server](https://github.com/typicode/json-server/tree/v0.17.4?). Dersom du har spørsmål som handler om utvidelse eller avansert bruk, kan du lese dokumentasjonen her.

Du må ha Git, Node.js og npm installert på din lokale maskin for å komme i gang med prosjektet. Begynn med å installere disse om du trenger dem. Hver gruppe må lage en fork av dette repositoryet som dere så kan jobbe videre med i gruppa, f.eks om dere ønsker å endre dataene. Når dere har laget en fork, gjør følgende:

+ Start med å klone det forkede repositoryet deres så du har prosjektet lokalt.
+ Navigér deg frem til prosjektmappen i terminalen.
+ Kjør kommandoen `npm install` for å installere alle avhengigheter. 
+ Lag en kopi av fila `./.env.example` og døp den om så den bare heter `./.env` i stedet for. Fyll ut nødvendig informasjon: `TEMPLATE` skal være enten `gatherly.json`, `potepass.json` eller `stay.json`. `API_KEY` kan være hva som helst, men bør bestå av bare bokstaver og tall, ingen mellomrom eller spesialtegn. Disse verdiene kaller vi miljøvariabler.
+ Kjør kommandoen `npm start` for å starte APIet. Dersom alt er greit, får du ingen feilmeldinger i terminalen.
+ Åpne nettleseren og gå til [localhost:3000](http://localhost:3000). Her får du opp APIets dokumentasjonsside der du kan lese mer om strukturer og lignende.

## Hvordan fungerer APIet?

APIet er et Node-program som server dataene som ligger i filen `./db.json`. Dersom denne filen ikke finnes, kopierer programmet dataene fra angitt template til filen før selve APIet starter. Programmet følger denne logikken ved oppstart:

+ Er `TEMPLATE`-miljøvariabelen fylt ut? Hvis ikke, vis feilmelding og avslutt.
+ Er `API_KEY`-miljøvariabelen fylt ut? Hvis ikke, vis feilmelding og avslutt.
+ Finnes fila som er angitt i `TEMPLATE`-miljøvariabelen? Hvis ikke, vis feilmelding og avslutt.
+ Finnes fila `./db.json`? Hvis ikke, vis en infomelding, lag `./db.json`-fila og fyll den med dataene som ligger i templaten.
+ Programmer endepunktene til API-serveren og start den på port 3000. Programmet kjører til det blir avsluttet.